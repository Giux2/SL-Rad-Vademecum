<div class="topnav">
  <a href="https://sl-rad.github.io/SL-Rad-Vademecum">Home</a>
  <a href="https://sl-rad.github.io/SL-Rad-Vademecum/radiologia_tradizionale.html">Radiologia Tradizionale</a>
  <a href="https://sl-rad.github.io/SL-Rad-Vademecum/ecografia.html">Ecografia</a>
  <a href="https://sl-rad.github.io/SL-Rad-Vademecum/tomografia_computerizzata.html">Tomografia Computerizzata</a>
  <a href="https://sl-rad.github.io/SL-Rad-Vademecum/risonanza_magnetica.html">Risonanza Magnetica</a>
  <a href="https://sl-rad.github.io/SL-Rad-Vademecum/pronto_soccorso.html">Pronto Soccorso</a>
  <a href="https://sl-rad.github.io/SL-Rad-Vademecum/contatti.html">Telefoni</a>
</div>

- - -

# ANGIO-TC PER TAVI

Esame Angio-TC eseguito prima di svolgere una procedura di Impianto Valvolare Aortico Transcatetere (Transcatheter Aortic Valve Implantation - TAVI).

>La stenosi della valvola aortica è la malattia cardiaca valvolare più comune nel mondo occidentale.
>
>Quando è sintomatica, la stenosi della valvola aortica è una malattia debilitante con una triste prognosi a breve termine, che porta invariabilmente all'insufficienza cardiaca e alla morte.
>
>La sostituzione chirurgica elettiva della valvola è stata tradizionalmente considerata lo standard di cura per la stenosi della valvola aortica sintomatica.
>
>Tuttavia, diversi studi hanno identificato vari sottogruppi di pazienti con un rischio significativamente elevato di complicazioni legate all'intervento e di morte
>
>Pertanto, non tutti i pazienti sono candidati idonei alla chirurgia.
>
>I recenti sviluppi nelle terapie basate su transcateteri hanno fornito una strategia terapeutica alternativa per la popolazione di pazienti non chirurgici, nota come sostituzione transcatetere della valvola aortica (TAVR) (chiamata anche impianto transcatetere della valvola aortica o sostituzione percutanea della valvola aortica).
>
>Nella TAVR, la valvola aortica nativa viene sostituita con una valvola bioprotesica attraverso un percorso endovascolare, transaortico o transapicale non chirurgico.
>
>Tuttavia, diversi criteri anatomici e tecnici devono essere soddisfatti per salvaguardare l'idoneità del paziente e il successo della procedura.
>
>Pertanto, l'imaging non invasivo gioca un ruolo cruciale sia nella selezione del paziente che nella successiva corrispondenza con una specifica dimensione della valvola transcatetere, nel tentativo di garantire un accurato dispiegamento della protesi e ridurre al minimo le complicazioni peri- e postprocedurali.
>
>Gli autori passano in rassegna l'anatomia rilevante della radice aortica, sottolineando le implicazioni delle insidie anatomiche per la corretta segnalazione delle misure derivate dall'imaging e le importanti differenze tra i risultati ottenuti con diverse modalità di imaging. Discutono anche il ruolo in evoluzione della tomografia computerizzata e il ruolo del radiologo nel triage del paziente alla luce dei punti di vista attuali per quanto riguarda la selezione del paziente, la selezione delle dimensioni del dispositivo e la valutazione preprocedurale delle possibili vie di accesso.


- - -

- [ANGIO-TC PER TAVI](#angio-tc-per-tavi)
  - [INDICAZIONI & LINEE GUIDA](#indicazioni--linee-guida)
  - [CONTROINDICAZIONI](#controindicazioni)
  - [ESECUZIONE DELL'ESAME](#esecuzione-dellesame)
  - [REFERTAZIONE](#refertazione)
    - [REFERTO PREFATTO #1](#referto-prefatto-1)
  - [PATOLOGIE](#patologie)
    - [Patologia #1](#patologia-1)
    - [Patologia #2](#patologia-2)
    - [Patologia #3](#patologia-3)
  - [BIBILIOGRAFIA](#bibiliografia)
  - [NOTE](#note)

- - -

## INDICAZIONI & LINEE GUIDA
Lo studio è svolto al fine di valutare la dimensione della valvola aortica al fine di selezionare il device protesico maggiormente congruo per dimensione.

Inoltre vengono valutate le vie di accesso vascolare per lo svolgimento dell'esame.

La valvola sostitutiva montata su catetere ha una dimensione di 6mm; per svolgere la procedura occorre dunque passare per dei vasi arteriosi con diametro complessivo superiore ai 7mm.

L'accesso può avvenire per via:
- femorale 
- ascellare
- carotidea
- transaortica (aorta ascendente)
- cardiaca (apice cardiaco)
> L'accesso per via transaortica e cardiaca è un accesso riservato solo in casistiche molto selezionate

---

## CONTROINDICAZIONI

- **Tachicardia**: se il paziente presenta un ritmo elevato (**FC > 90**) la qualità dell'esame viene inficiata. 

- **Aritmia / Fibrillazione atriale**: l'assenza di un battito ritmico rende difficoltoso ricostruire immagini di qualità adeguata.

<br>

> A differenza della CORO-TC dove è necessario mantenere frequenze molto basse (FC < 60bpm) per ottenere un esame di qualità ottimale, nel caso della angio-tc per TAVI si possono tollerare anche frequenze cardiache maggiori.
>
> L'obiettivo dell'esame (la valvola aortica) è una struttura anatomica molto più grande (2-3cm) rispetto alle coronarie e può essere adeguatmaente studiata anche con frequnze cardiache più elevate (FC 70-80) senza la necessità di somministrare beta-bloccante.
>
> Il paziente che si sottopone ad una Angio-TC pre TAVI è affetto da stenosi della valvola aortica ed è tipicamente più fragile rispetto ad un paziente che si sottopone ad una coro-tc. Questi pazienti sono solitamente già in terapia medica con beta-bloccante e possono comunque presentare delle frazioni d'eiezione (FE%) ridotte. Se la frequenza cardiaca è fuori range in questi pazienti sarebbe ottimale una valutazione congiunta con il cardiolo per decidere l'eventuale indicazione e posologia per la somministrazione di betabloccante.
>
> Analogamente anche la presenza di FA potrebbe non essere una controindicazione assoluta all'esecuzione dell'esame. Vista l'importanza dell'intervento delle immagini subottimali ma diagnostiche potrebbero essere considerate adeguate al fine di eseguire la procedura.
>
> In generale in tutti questi casi è decisamente utile coordinarsi con il cardiologo interventista.


---

## ESECUZIONE DELL'ESAME

1. Valutazione **anamnestica**:
   - Allergia al mezzo di contrasto?
   - Allergie generali?
   - Malattie cardiache, epatiche o renali gravi?
   - Diabete grave con danno renale?
2. Valutare la **creatinina**
3. Posizionare il paziente sulla macchina e collegare le **derivazioni assiali dell'ECG** per la **cardio-sincranizzazione**
	- Non è necessario il saturimetro né lo sfigmomanometro, la procedura viene tipicamente svolta senza somministrazione farmacologica
       > Sulla Philips 128 il protocollo si trova sotto "ANGIO".
       >
       > Nelle scansioni cardiache non c'è la voce registrata, è necessario dire a voce al paziente al paziente di non respirare.
4.  Acquisire le **scout**
5.  Posizionare il **bolus tracker** (cut-off 110 HU) in *aorta discendente*
6.  Somministrazione di **mezzo di contrasto** (**105mL di MdC totali**) ed eseguire le acquisizioni secondo lo schema:
    - **60mL MdC** con *flusso 3,5mL/s* &rarr; **Scansione cardio-sincronizzata 30% ciclo R-R** su cuore ed aorta ascendente
    - **70mL SF** con *flusso 3,5mL/s* &rarr; somministrare Soluzione Fisiologica come flusso continuo senza creare interruzioni tra il primo bolo di MdC e il secondo bolo di MdC
    - **45mL MdC** con *flusso 3,2mL/s* &rarr; **Angio-TC aortica** (100kV) **senza sincroninizzazione cardiaca** - acquisizione da mandibola a inguini che deve comprendere:
      - **aorta in toto**
      - arterie **carotidi** comuni
      - arterie **succlavie** e **ascellari**
      - arterie **femorali** comuni
    - **40mL SF** con *flusso 3,5mL/s*

> Il **Calcium Score** non è compreso nell'Angio-TC, nel caso deve venir richiesto in maniera esplicita e bisogna ricordasi di inserirlo nel protocollo prendendolo dal protocollo della Coro-tc

---

## REFERTAZIONE

### REFERTO PREFATTO #1
**ANGIO TC (INTEGRAZIONE DI ALTRA TC)**<br>
**TC TORACE CON MDC**<br>
**ANGIO TC**<br>
 
L'esame è stato eseguito dopo somministrazione di mdc ev (Ultravist 370, 105 ml), con protocollo finalizzato alla valutazione dell'aorta toraco-addominale in previsione di TAVI, con gating retrospettivo sul cuore e sull'aorta toracica ascendente prossimale, senza gating sui restanti segmenti dell'aorta toraco-addominale (misurazioni dell'aorta ascendente ottenute al 30% del ciclo R-R).
 
L'aorta è sinistroposta; non si evidenziano segni di dissezione.<br>
Sono presenti multiple calcificazioni ateromasiche, diffuse a livello di pressoché tutti i segmenti del vaso.<br>
Non si riconoscono stenosi nè grossolane placche molli/calcifiche a livello dell'aorta ascendente, a circa 6 cm dal piano valvolare ed a livello del tetto aortico.<br>
La valvola aortica è tricuspide, in presenza di calcificazioni a livello delle cuspidi.<br>
Si evidenziano inoltre estese calcificazioni a livello delle arterie coronarie, reperti già valutati/in previsione di essere valutati mediante indagine coronarografica mirata.<br>
I tronchi sovraortici, ad origine solita dall'arco, sono pervi e di calibro regolare, segnalandosi la presenza di minute calcificazioni ateromasiche lungo il loro decorso ed in particolare alla biforcazione delle arterie carotidi; i principali rami arteriosi addominali sono pervi e di calibro regolare, segnalandosi la presenza di un'arteria renale accessoria d'ambo i lati.<br>
 
Sizing aortico:
- anulus sottovalvolare: 27 x 20 mm; area 421 mm2
- radice aortica: 28 x 25 x 24 mm
- giunzione sino-tubulare: 26 mm
- aorta ascendente: 30 mm
- distanza tra coronarie e piano valvolare: 12 mm a destra, 16 mm a sinistra
- angolo del piano valvolare: 35°
- calibro minimo arteria femorale comune: 7 mm a destra, 9 mm a sinistra
- calibro minimo arteria carotide comune: 9 mm a destra, 8 mm a sinistra
- calibro minimo arteria ascellare: 10 mm a destra, 8 mm a sinistra
 
Sono presenti limitati fenomeni di addensamento parenchimale nelle regioni dorsali di entrambi i lobi polmonari inferiori.<br>
Al lobo superiore destro, in sede mantellare, si riconosce una nodularità parenchimale del diametro massimo di 6 mm, di dimensioni incrementate rispetto al precedente controllo del 28/09/2020 (diametro massimo ad una valutazione retrospettiva di 3 mm).<br>
Risulta invece stabile rispetto al medesimo controllo la nodularità solida localizzata in sede periscissurale a livello della lingula, sempre del diametro massimo di 6 mm.<br>
Sono presenti fenomeni di enfisema parasettale d'ambo i lati.<br>
La trachea ed i grossi bronchi sono pervi e di calibro regolare.<br>
Sono presenti multipli linfonodi a livello delle stazioni ilo-mediastiniche, del diametro massimo sino a 20 mm.<br>

I reperti addominali sono sostanzialmente sovrapponibili rispetto al precedente controllo del _________.<br>
In particolare, si conferma quadro di epatomegalia, in assenza di evidenti lesioni focali.<br>
Si conferma quadro di ectasia delle vie biliari intra ed extraepatiche, in esiti di pregressa colecistectomia.<br>
Permangono nodularità solide a livello delle alette laterali di entrambi i surreni.
Sono presenti inoltre multiple cisti corticali renali bilaterali, del diametro massimo sino a 25 mm a destra.<br>
Bilateralmente le vie escretrici urinarie non sono dilatate.<br>
La vescica, ben distesa, ha pareti nette e lume libero.<br>
Non si osservano lesioni espansive in sede pelvica, né linfoadenopatie o falde fluide in addome.<br>
Si riconosce quadro di diffusa coprostasi colica.<br>
Si evidenziano gli esiti di sostituzione protesica d'anca a sinistra.<br>
 
Sono presenti diffuse grossolane manifestazioni spondiloartrosiche a carattere osteofitario, cui concomita aspetto estesamente addensato di alcuni metameri dorsali, reperto di più probabile significato degenerativo.

---

## PATOLOGIE

### Patologia #1
### Patologia #2
### Patologia #3

---

## BIBILIOGRAFIA

- [**Preprocedural CT Evaluation of Transcatheter Aortic Valve Replacement: What the Radiologist Needs to Know.** *Salgado RA, Leipsic JA, Shivalkar B et-al.* Radiographics. 2014;34 (6): 1491-514. doi:10.1148/rg.346125076](https://pubs.rsna.org/doi/10.1148/rg.346125076)

---

## NOTE

**Nomenclatura Philips**:
- **Bolus Tracking** = Tecnica per l'acquisione programmata di scansioni con MdC
  - **Locator** = Scansione che acquisisce la fetta in cui si posizione la ROI
  - **Tracker** = Acquisizioni ripetute in cui si campiona il segnale HU nella ROI
  - **ROI** = Circonferenza in cui andiamo a campionare il segnale in HU
    - Nelle macchine Philips il cut-off in ROI è calcolato come **valore assoluto in HU** e non come differenza tra basale e sequenza con MdC

Nomenvlautra GE:
- **Smart prep**

  - ROI
    - Nelle macchine GE il cut-off in ROI è calcolato come **differenza tra basale e sequenza con MdC** e non come valore assoluto in HU